


La Cantilène
de Sainte Eulalia
 

Buona pulcella fut Eulalia: 
Bel auret corps, bellezour anima. 
 
Uoldrent la ueintre li d(e)o inimi; 
Uoldrent la faire diaule seruir. 
 
Elle no(')nt eskoltet les mals conselliers 
Qu(')elle d(e)o raneiet chi maent sus en ciel, 
 
Ne por or ned argent ne paramenz, 
Por manatce regiel ne preiement; 
 
Niule cose non la pouret omq(ue) pleier 
La polle sempre n(on) amast lo d(e)o menestier. 
 
Et por( )o fut p(re)sentede maximiien, 
Chi rex eret a cels dis soure pagiens. 
 
Il( )li enortet - dont lei nonq(ue) chielt - 
Qued elle fuiet lo nom xr(ist)iien. 
 
Ell(' )ent adunet lo suon element: 
Melz sostendreiet les empedementz 
 
Qu(')elle p(er)desse sa uirginitet. 
Por( )os furet morte a grand honestet. 
 
Enz enl fou lo getterent, com arde tost: 
Elle colpes n(on) auret, por( )o nos coist. 
 
Aczo nos uoldret concreidre li rex pagiens; 
Ad une spede li roueret tolir lo chief. 
 
La domnizelle celle kose n(on) contredist: 
Uolt lo seule lazsier si ruouet krist. 
 
In figure de colomb uolat a ciel. 
Tuit oram que por nos degnet preier 
 
Qued auuiset de nos xr(istu)s mercit 
Post la mort & a lui nos laist uenir 
 
       Par souue clementia.



