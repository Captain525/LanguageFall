


<<< sommaire  <<< page précédente





BIBLIOTHECA AUGUSTANA



 


Jaufré Rudel
vers 1100/1150






 

Qui non sap esser chantaire
 
Texte:
Les Chansons de Jaufré Rudel
Éd.: A. Jeanroy, Paris 1916/24
 




____________________________________________________________________________
 
 


 

I
Qui non sap esser chantaire
braire
deu quant au lo ver sonar
clar
5e que son per tot mesclat
prat
e'l rozal del mati s'espan
blan
sobre l'erba josta'l sauza.
 
II
10Non aus semblan ni vejaire
faire
qu'eu l'am ni l'aus desamar
ar
q'en amor son drut mirat
15fat
e'il fals amador ab engan
van
cui amors engann'e bauza.
 
III
Non es reis ni emperaire
20gaire
que l'ause'l mantel drechar
var
ni far q'agues acatat
grat.
25Ric me fai la noig en somnian,
tan
m'es vis q'en mos bratz l'enclauza.
 
IV
Lai n'irai el sieu repaire,
laire,
30em peril qom de passar
mar.
Si de mi no'il pren pitat,
bat
fer freg. Las! tan la vau pregan
35qan
ni ja ren de leis me'n jauza.
 
V
Si no'm vol amar m'amia,
dia,
pos eu l'am, s'il m'amara;
40ja
q'eu sui al seu mandamen,
gen
li serai si'm vol retener:
ver
45li dirai, q'autrez i menta!




