


<<< sommaire  <<< page précédente  page suivante >>>




BIBLIOTHECA AUGUSTANA


 


Jaufré Rudel
vers 1100/1150






 

Quan lo rossinhol el follos
 
Texte:
The Songs of Jaufré Rudel
Éd.: Rupert T. Pickens, Toronto 1978
(Rudelian Corpus in MS. C)
 




____________________________________________________________________________
 
 


 

I
Quan lo rossinhol el follos
Dona d'amor e·n quier e·n pren
E mou son chant jauzent joyos
E remira sa par souen,
5E·l riu son clar el prat son gen,
Pe·l novel deport que·y renha
Mi vai grans joys al cor jazer.
 
II
D'un' amistat suy enueyos
Quar no sai joya plus valen
10Que d'aquesta que bona·m fos
Si·m fazia d'amor prezen,
Que·l cors a gras, delgat e gen,
E ses ren que·y descovenha:
Es amors bon' ab bon saber.
 
III
15D'aquest' amor suy cossiros
Vellan e pueys sompnhan dormen,
Quar lai ay joy meravelos
Per qu'ieu la jau jauzens joyos,
Mas sa beutat no·m val nïen,
20Quar nulhs amicx no m'essenha
Cum jeu ja n'aya bon saber.
 
IV
D'aquest' amor suy tan cochos
Que quant ieu vau ves lieys corren,
Vejaire m'es qu'a reversos
25Me·n torn e que lays n'an fugen,
E mos cavals vai aitan len,
A greu cug mais que·y atenha
Si'lha no·s vol aretener.
 
V
Amors, alegres part de vos
30Per so quar vau mo mielhs querren,
E fuy en tant aventuros
Qu'enqueras n'ay mon cor jauzen,
Mas pero per mon bon guiren
Que·m vol e m'apell' e·m denha
35M'es ops aparcer mon voler.
 
VI
E qui sai rema deleytos
E Dieu non siec en Bethleem,
So sai cum jamais sia pros
Ni cum ja venha guerimen,
40Qu'ieu sai e cre mon escïen
Que selh qui Jhesus ensenha
Segura escola pot tener.







<<< sommaire  <<< page précédente  page suivante >>>



<<< sommaire  <<< page précédente  page suivante >>>

BIBLIOTHECA AUGUSTANA

 

Jaufré Rudel
vers 1100/1150



 

Quan lo rossinhol el follos
 
Texte:
The Songs of Jaufré Rudel
Éd.: Rupert T. Pickens, Toronto 1978
(Rudelian Corpus in MS. C)
 




____________________________________________________________________________
 
 


 

I
Quan lo rossinhol el follos
Dona d'amor e·n quier e·n pren
E mou son chant jauzent joyos
E remira sa par souen,
5E·l riu son clar el prat son gen,
Pe·l novel deport que·y renha
Mi vai grans joys al cor jazer.
 
II
D'un' amistat suy enueyos
Quar no sai joya plus valen
10Que d'aquesta que bona·m fos
Si·m fazia d'amor prezen,
Que·l cors a gras, delgat e gen,
E ses ren que·y descovenha:
Es amors bon' ab bon saber.
 
III
15D'aquest' amor suy cossiros
Vellan e pueys sompnhan dormen,
Quar lai ay joy meravelos
Per qu'ieu la jau jauzens joyos,
Mas sa beutat no·m val nïen,
20Quar nulhs amicx no m'essenha
Cum jeu ja n'aya bon saber.
 
IV
D'aquest' amor suy tan cochos
Que quant ieu vau ves lieys corren,
Vejaire m'es qu'a reversos
25Me·n torn e que lays n'an fugen,
E mos cavals vai aitan len,
A greu cug mais que·y atenha
Si'lha no·s vol aretener.
 
V
Amors, alegres part de vos
30Per so quar vau mo mielhs querren,
E fuy en tant aventuros
Qu'enqueras n'ay mon cor jauzen,
Mas pero per mon bon guiren
Que·m vol e m'apell' e·m denha
35M'es ops aparcer mon voler.
 
VI
E qui sai rema deleytos
E Dieu non siec en Bethleem,
So sai cum jamais sia pros
Ni cum ja venha guerimen,
40Qu'ieu sai e cre mon escïen
Que selh qui Jhesus ensenha
Segura escola pot tener.




<<< sommaire  <<< page précédente  page suivante >>>
