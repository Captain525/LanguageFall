


<<< introduction




BIBLIOTHECA AUGUSTANA


 


Passion de Clermont
vers 990







 


Passion de Clermont
 
Texte: 
Die Passion Christi
in: Altfranzösisches Übungsbuch
Hrsg: W. Förster/E. Koschwitz, 
Heilbronn: Henninger 1884
Fac-similé : Internet Archive
 




______________________________________________________________________________
 
 



 

La Passion de Jésus-Christ
 

Manuscripte du Xe siècle 
(Clermont-Ferrand, Bibliothèque communautaire 
et interuniversitaire, 240/an. 189)
 
 



Resumé:
 
 


Interprétation musicale par Brice Duisit (voix et vièle à archet, échantillons; 
source: JPC - Jazz Pop Classic):




Laisses 1 - 7: Incipit, arrivée à Betfage


   




Laisses 8 - 17: Les Rameaux et prédication à Jérusalem


   




Laisses 18 - 22: Les marchands du temple et Judas 


   




Laisses 23 - 29: La Cène 


   




Laisses 30 - 33: La sueur goutte en sang 


   




Laisses 34 - 42: L'arrestation de Jésus 


   




Laisses 43 - 47: L'accusation 


   




Laisses 48 - 50: Le parjure de Pierre 


 




Laisses 51 - 60: Le procès de Jésus 


   




Laisses 61 - 69: La condamnation et la prise de la croix 

   




Laisses 70 - 77: La mise en croix 


   




Laisses 78 - 84: La mort sur la croix 


   




Laisses 85 - 97:  La mise au tombeau


 




Laisses 98 - 106: L'ange et les femmes au tombeau 


   




Laisses 107 - 112: Les pèlerins d'Emmaüs 


   




Laisses 113 - 127: L'ascension 


 




Laisses 128 - 129: Louange


   



 
 
 
1Hora vos dic vera raizun 
de iesu χρisti passiun. 
los|sos affanz vol remembrar 
per quę cest mund tot a|salvad:
 
2Trenta tres anț et al|ques plus 
des quę carn pres in|terra fu. 
per tot obred que verus deus 
per tot sosteg quę hom carnals·
 
3Peccad negun unquę non fez 
per eps los nostres fu aucis
la sua morz vida nos rend. 
sa passiuns toz nos redenps.
 
4Cum aproismed sa|passiuns 
cho fu nostra redemptions 
aproismer vol a|la|ciutat 
afanz|per|nos susteg mult grans:
 
5Cum el perveing abet fage 
vil|es dẻsoz mont oliver
avant dels sos dos enveied
un|asnę adducere se|roved· 
 
6Cum cel asnez fu amenaz
de|lor mantelz ben l'ant parad
de|lor mantelz de|lor vestit.
ben|li aprestunt o|ss'assis; 
 
7Per sua grand humilitad
iesus rex magnes sus monted
si|cum prophetes anz mulz dis
canted aveien de iesu crist. 
 
8Anz petiz dis quę cho fus fait
ihesus. lo lazer suscitet
chi qua-tre dis en|moniment
iagud aveie toz pudenz· 
 
9Cum co audid tota la|gent
quę ihesus ve l'oreis poden-z
chi eps lo|morz fai-se revivere
a|grand honor en-con-traxirent
 
10Al quant dels palmes prendent rams 
dels olivers alaquant las branches 
en-contr'al rei qui fez lo|cel
issid lo|dii le|poples lez,
 
11Canten li|gran e|li|petit: 
fili davit fili davit
palis vestit palis mantenls 
davant extendent a|ssos pez· 
 
12Gran folcs aredre gran davan 
gran e|petit deu van laudant 
en-sobre tot petiz enfan 
os-anna semper van clamant. 
 
13A|la ciptad cum aproismet 
et el la|vid el las|garded 
de|son piu cor greu sus-piret 
de|ssos sanz olz fort lagrimez
 
14Hierussalem hierussalem 
gai|te|dis et per tos pechet 
pensar non vőls pensar nő|l poz 
non t'o per-met tos granz orgolz; 
 
15Venrant li|an venrant li|di 
qu'ez t'asal-dran toi inimic 
il tot entorn t'arberiaran 
et a|terra crebantaran.
 
16Los tos en-fanz qui in|te sunt 
a|males penas aucidrant 
en|tos belz murs en|tas maisons 
pedras sub altre non laiserant.
 
17Li|toi caitiu per totas genz 
menad-eneren a|tormenz
quar eu te fiz nu m cognogvist 
falvar te vingnum receubist.
 
18Cum cho ag dit et per cuidat 
en|templum deu semper intret. 
los marchedant quae in|trobed 
a|grant destreit fors los|gitez.
 
19Los|sos talant ta fort monstred 
que grant pres pavors als iudeus 
de|dobpla corda|lz vai firend 
tot lor marched vai desfazend.
 
20Felo iudeu cum il cho vidren 
enz lor cors grand an en-veie 
per mals con-selz van demandan 
nostre sennior cum tradissant.
 
21Lo fel iudes escarioth 
als iudeus vengra en|rebost
que m'en darez el|vos tradran. 
vos-tres talenz ad-emplirant.
 
22Trenta deners dunc li|en promesdrent 
son bon sennior que lo tra-disse 
si chera merz ven si petit 
hanc non fud hom qui magis l'audis.
 
23Et|a|cel di que dizen pasches 
cum la cęna ihesus oc faita
el sus leved del piu manier 
a|ssos fedels laved lis ped.
 
24Et per lo|pan et per lo|vin 
fort saccra-ment lor commandez 
per remembrar sa|passiun 
que faire rov' a|trestot.
 
25De|pan et vin sancti-ficat 
tot sos fidels i|saciet 
mais que iudes escharioh 
cui una sopa enflet lo|cor.
 
26Iudas cum og manied la|sopa 
diable s'en-enz en|sa|gola 
semper leved del piu manier 
tot als iudeus o vai nuncer.
 
27Ihesus lo|bons per sa|pietad 
tan dulce-ment pres a|par-ler. 
sobre son peiz fez condurmir 
sant iohan lo son cher amic.
 
28A cel sopar un sermon fez 
chi cel non sab tal non audid 
contr'alz afanz que an a|pader 
toz sos fidels ben en-garnid.
 
29A|lo sanc pedre per cho inded 
quę cęla noit lui|neiara
pedres fort-ment s'en ad-uned 
per epsa mort no|l gurpira.
 
30Χρistus ihesus d'en s'en-leved 
geh-sesmani viles n'anez
toz sos fidels seder rovet 
evan orar sol|s'enanez,
 
31Granz fu li dols fort marrimenz 
si|con-dormirent tuit ades 
ihesus cum veg los esveled 
tres-toz orar ben|los manded.
 
32E dunc orar cum el anned 
si fort sudor dun-ques suded 
quę cum lo|sags a|terra curr 
de|sa|sudor las sanctas gutas.
 
33Al|sos fidels cum repadred 
tam benlement los con-forted. 
li sel iudeus ia|s'aprois-med
ab gran com-pannie dels iudeus.
 
34Ihesus cum vidra los iudeus 
zo|lor demandez que querent. 
illi respondent tuit adun
ihesum querem Nazarenum.
 
35Eu soi aquel zo|dis ihesus; 
tuit li felun ca-de grent ios 
terce vez lor o|demanded 
a|totas treis chedent envers
 
36Mais li felun tuit trassudad 
vers nostrę don|son aprois-mad 
iudas li vel en senna fei
celui prendet cui bassaerai.
 
37Iudas cum veggra ad ihesum 
semper li|tend lo|son menton 
ihesus li|bons no|l refuded
al|tra-detur baisair doned
 
38Amicx zo|dis lo|bons ihesus 
per-que|m trades in
melz ti fura non fusses naz
que me tradas per cobetad.
 
39Ar-mand esterent evirum
de|totas part presdrent iesum 
no|s defended ne no|s susted 
a|lar mort vai cum uns anel.
 
40Sanct pedre sols veiniar lo vol 
estrais lo fer que al|laz og
si|con-segued u serv fellon 
la|destre aurelia li ex-cos.
 
41Ihesus li|bons ben red per mal 
l'aurelia ad ser-v semper saned
liadens mans cum|e-ladron 
si|l'ent-menen a|passiun.
 
42Donc lo|engurpissen sei fedel 
cum el desanz diz lor aveia 
sanz pedre sols seguen lo vai 
quae sua|fin veder voldrat;
 
43Anna nom|n'avent le|iudeu 
a|cui ihesus furet menez 
donc s'ad-unovent li|felon 
veder annovent pres ihesum,
 
44De|quant il querent le|fors-fait 
cum il ihesum oicisesant 
non|fud trovez ne en-venguz 
quar el forsfait non feist neul;
 
45Davant l'ested le|pontifex 
si|coniuret per|ipsum deu 
qu'el lor|dissets per|pura|fied 
si|vers ihesus fils deu|est il;
 
46Tu|eps l'as deit respon ihesus. 
tuit|li|fellon crident adun
maior|fors-fait que i|querem 
per loi medeps audit l'avem;
 
47Lo|sos sans ols dumques cubrirent 
a|coleiar fellon lo presdrent
en|sobretot si|l'escarnissent:
di|nos prophete chi|to fedre;
 
48Fors en las estrus estet petre 
al|fog luseire l'aesvvardouet 
de|sa raison si l|es fred 
que|lo deu|fil li|fai neier;
 
49Anz que la|noit lo ialz cantes 
terce vez petre lo neiez 
ihesus li|bons lo resvuardet 
lui recognostre et semper fit;
 
50Petrus da|lo fors s'en-aled 
amarament mult se|ploret 
per cio laissed deus se neier 
que de|nos aiet pieted;
 
51Cum le|matins fut esclairez 
davant pilat l'en ant menet 
fort-ment lo|vant il|acusa-nd 
la soa mort mult demandant;
 
52Pilaz erod l'en-enviet 
cui des abanz voliet mel 
de ihesu xpisti passion 
am se paierent a|ciel iorn;
 
53Lo fel herodes cum lo|vid 
mult lez semper en|esdevint
de|lui long temps mult a|audit 
semper pensed vertuz feisis;
 
54De|multes vises l'apeled 
ihesus li bons mot no|l|soned 
iudeu l'acusent el se|tais
ad un respondre non denat;
 
55Dunc lo despeis e|l'ecarnit 
li|fel herodes en|cel|di 
blanc vestiment si l'a|vestit 
fellon pilad lo|retrames;
 
56Pilaz que anz l'en vol laisar 
no|l|consentunt fellun iudeu 
vida perdonent al ladrun
aucid aucid crident ihesum;
 
57Barrabant perdonent la|vide 
ihesum in|alta cruz claufrisdrent 
crucifige crucifige
crident pilat trestuit ensems.
 
58Cum aucidrai eu vostre rei 
dis pilaz fors-faiz non|es
rumpre|l|farai et flagellar 
poisses laisarai l'en-annar.
 
59Ensems crident tuit|li|fellunt 
entro en cel envan las voz
si|tu|laises vivre ihesum
non|es amics l'emperador;
 
60Pilaz sas mans dunques laved 
que|de|sa|mort posches neger 
ensems crident tuit li|iudeu 
sobre|nos sia toz li pechez;
 
61Pilaz cum|audid tals raisons 
ia|lor gurpis nostre sennior 
donc lo|recebent li|fellun 
fors l'enconducent en la cort; 
 
62De|pur-pure donc lo|vestirent 
et en|sa|man un raus li|mesdrent 
corona prendent de|las|espines 
et en son cab fellun l'asisdrent.
 
63De|davant lui tuit a|genolz 
sis excrebantent li|fellon 
dunc lo saludent cum senior 
et a|des-carn emperador;
 
64Et|cum asez l'ont escarnid 
dunc li|vestent son vestiment 
et el medeps si pres sa cruz 
avan|toz vai a|pasiun.
 
65Femnes lui van detras seguen 
ploran lo van et gaimentan.
ihesus li pius red|re-garder. 
ab les femnes pres a|parler;
 
66Audez fillies iherusalem 
per me non vos est ob|plorer 
mais per vos et per vostres filz 
plorez assaz qui obs vos es;
 
67Cum el per-veng a|golgota. 
davan la|porta de|la|ciptat. 
dunc lor gurpit soe chamisae. 
chi sens custurae fo faitice;
 
68Il no|l' auseron deramar 
mais aura sort angitad. 
non fut partiz sos vestimenz 
zo fu granz signa tot per ver;
 
69En huna fet huna vertet 
tuit soi fidel devent ester 
lo sos regnaz non|es devis 
en caritad toz es uniz;
 
70E dels feluns que u vos diz anz
lai dei venir ocu-lai|sei 
quar illo fel mesclen ab vin 
nostrae senior lo|ten-den il;
 
71Cum l'an levad sus en la cruz 
dos a|sos laz penden las-runs;
entre cels dos pendent ihesum. 
il per escarn o fan tres-tot;
 
72Cum il l'an mes sus en la cruz 
gran fan escarn gran cridaizun. 
ensobretoz uns dels ladruns
el escarnie rei ihesum;
 
73Respondet l'al-tre mal i|diz. 
el mor a|tort ren non forsfez
mais nos a dreit per colpas granz 
es|mes oidi en|cest ahanz; 
 
74En-vers ihesum sos olz torned  
si pia-ment lui appelled.
de|me|t membres per|ta mercet
cum tu vendras crist en|ton ren;
 
75Respon li bons qui non mentid 
chi en epsa mort se par fu pius
eu|t'o promet oi en cest di 
ab me venras in paradis;
 
76O deus vers rex ihesu crist 
cital don fais par ta mercet
chi per hun|va con-fession! 
vide per-dones al la-drun;
 
77Nos-te laudam et noit e|di 
de nos aies vera mercet
tu nos per-done celz pecaz 
que nos vetdest tua pietad;
 
78Ius-que nona des lo mei|di 
tres-tot cest mund granz noiz cubrid 
fui lo solelz et fui la luna
post que deus filz sus-pensus fu-e;
 
79Ad epsa nona cum perveng. 
dunc escrided ihesus granz criz 
hebraice fort-ment lo dis.
heli heli perque|m gulpist?
 
80Uns del felluns chi sta iki 
sus en la cruz li|tenlazet 
ihesus fort-men dunc re-cridet 
le spiritus de|lui anet;
 
81Cum de ihesu l'anm anan et 
tan durament terra crollet 
roches fendient chedent munt 
sepul-cra s'anz-obrirent mult;
 
82Et mult corps s'ans en su|n'exit 
et inter omnis sunt ve-dud 
qui in|templum dei cortine pend 
iusche la terra per mei fend;
 
83De laz la croz estet mariae
de cui ihesus vera carn presdre
cum cela carn vidra murir: 
qual agre dol no|l sab om vivs;
 
84Ela molt ben sab remembrar 
de|soa carn cum deus fu naz
ia|l vede|es la si morir 
el resurdra cho sab per ver;
 
85Mais nen-perro granz fu li dols 
chi traverset per lo son cor 
nulz om mortalz no|l pod penser 
sanz symeonz loi per-cogded;
 
86Ioseps pilat mult a preiar 
lo corps ihesu qu'el|li dones 
a grand honor el|l'enportet 
en sos chamsils l'en-volopet.
 
87Nicodemus del l'altra part 
mult unguement hi|aportet 
enter mirra et aloen 
quasi cent livras a|donad;
 
88A grand honor de|ces pimenc 
l'aromatizen cusche-ment. 
dunc lo pausen el monument 
o corps non iag anc|a|cel temps;
 
89La soa madre virge fu 
et sen peched si portet lui
sos munument fure toz nous 
anz lui no|i iag unque nulz om;
 
90Non fud assaz anc als felluns 
davant pilat trestuit en van
nos-te prae-iam per ta mercet 
gardes i|met non sia emblez;
 
91Quar el zo dis que resurdra 
et al terz di vivs pareistra
emblar l'auran li soi fidel 
a|toz diran que revis-quet.
 
92Granz en avem agud errors 
or en aurem pece maiors 
armaz vassalz dunc lor livret 
lo monument lor comandet
 
93Χρistus ihesus qui deus es vers 
qui semper fu et semper es
ia fos la chans de|lui aucise 
regnet per o cum anz se feira;
 
94Qua el en-fern dunc a|salit 
fort satanan a|lo venquet
per soa|mort si|l'a vencut 
que|contra omne non vertud:
 
95Et qui era li|om primers
el|soi enffant per son pecchiad
et|li petit e|li gran
et qui estevent per|mulz|anz;
 
96Quar anc non fo nul om carnals 
en cel enfern non foz anaz 
usque vengues qui sens pecat 
per|toz sol|fes comuna lei;
 
97Argent ne aur non i|donet 
mas|que son sang et soa carn 
deg cel enfern toz nos livdret 
en paradis nos arberget
 
98Et al terz di lo mattin clar 
cum soleilz fo esclairaz 
tres femnes van al monument 
molt cars portavent unguemenz;
 
99L'angeles deu de|cel dessend 
si|s'aproismet al|monument 
tal a regard cum focs|ardenz 
et cum laneus blanc vestimenz
 
100En pas qu'el vidren les custodes 
si s'espauriren de pavor 
que quaisses morz a|terra vengren 
de|grand pavor que sobl'el vengre.
 
101Sus en la peddre l'angel set 
si parlet a|las femnes dis
nos neient ci per que crement
que ihesum χρist ben requeret 
 
102Anaz enes et non es ci
tot acom-plit quim-que vos dis
venez veder lo loc voiant
o li sos corps iac des abanz 
 
103A sos fidel tot annunciaz
mas vos pet-drun no|i|ob-lidez
en|galilea avant envai
allo|l|vetran o dit lor ad;
 
104Elles d'equi cum sunt tor-nades 
ihesus las|a|senpr|encontradas; 
dunc recon-nos-sent lo senior 
si l'adorent cum redemptor;
 
105Lo nostrae seindrae en|eps cel di 
veduz furae veiades cinc 
primera|l|vit sancta mariae
de cui sep diables fors medre
 
106Em-pres lo vidren celles duaes 
del munument cum se retor-nent 
perdres lo vit en|eps cel di
ab lui parlet si|l|con-iaudit;
 
107En-vers lo vesprae envers lo ser 
dunc lo re-vidren soi fidel
castel emaus ab elz entret 
ab|el ensemble si sopet;
 
108Ia|s'adunent li soi fidel 
ia dicen tuit que vivs era 
cum il menaven tal raizon 
ihesus estet en met trestoz;
 
109Pax vobis sit dis a|trestoz 
eu soi ihesus qui passus soi
vedez mas mans vedez mos peds
vedez mo laz qui fui plagas; 
 
110Fort-ment sun il espaventet
illi non credent que aia carn
zo pensent il que entre el
le spiritus aparegues; 
 
111Mel e|peisons equi manget
en veritad los confirmet
sa passions peisons tostaz
lo mels signa deitat; 
 
112Alques vos ai deit de|raizon
que ihesus fez por passion
tot no|l vos posc eu ben comptar.
no|l pod nul om de madre naz. 
 
113A sos fidel quaranta dis
per mulz sem-blanz 
ensembl|ab|elz bec e|man-ied
de|regnum deu semper parlet; 
 
114E per es mund roal allar
tot babzizar in|trinitad
qui lui credran cil erent salv
qui no|l cretran seran damnat 
 
115Signes faran li soi fidel
quals el abanz faire soliaet
lingues noves il parlaran
et diables encal-ceran; 
 
116Si|alcuns d'els beven veren
non|aura|mal zo sab per ver
sobrae malabdes mans metran
et sanitad a|toz rendran;
 
117Sus en|u|mont don-che|s montet
que holivet numnat vo-s|ai
levet sa man si|l benedis
vengre la|nuvols si|l|collit; 
 
118E lor vedent montet en cel
ad dextris deu ihesus es set
qui venra toz iudicar
a|toz rendra e|ben e|mal: 
 
119Li soi fidel en son|tornat.
al|dezen iorn ia cum per-veng
spiritus sanctus sobr'elz chad 
[de celo didicent pentecostem]
s'il|s'en-flamet cum fugs ardenz;
 
120Il|des ab-anz sunt aserad 
de crist non sabent mot parlar
en pasche veng vertuz de cel 
il non dobten negun iudeu;
 
121Pertoz lengatgues van parlan 
las virtuz crist van annuncian 
no lor pod om vivs contrastar 
signes fazen per podestad;
 
122Spandut sunt per tot ces mund 
regnum dei nun-cent per-tot 
pertot convertent gent et popu 
χρistus ihesus per-tot ab|elz;
 
123Lo satanas dol en|a|grand 
als deu fidels fai durs afanz 
alcans en|cruz fai los levar 
alquanz d'es-pades degollar;
 
124El|los alquanz fai|escorter 
alquant en fog vivs trebucher 
et en|gradi|li|els fai|t-oster 
al-quanz ap petdres lapider;
 
125Lui|que aiude nuls vencera 
cum peis lor fai il creisent mais
lo|cap a|crist es|vegurad 
per tot es mund es ad-horaz;
 
126Nos cestes pugnes non aven. 
contra nos-eps pugnar deven 
frainde deven nostrae voluntaz 
que part aiam ab nos deu fidels;
 
127Quar fini|munz non es mult lon 
et regnum deu fort-ment es prob 
drontre nos lez facam lo ben 
gurpissen mund et som peccad;
 
128Χρistus ihesus qui man en sus 
mercet aias de|pechedors 
en|talz raizon si|am mespraes 
per ta|pitad lor per-dones; 
 
129Te pos-che retdre graciae 
davant to paire gloriae 
sanz spiritum posche laudar 
et nunc per|tot in secula.
 
ΑΜΗΝ