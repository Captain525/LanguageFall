


<<< sommaire  <<< page précédente  page suivante >>>




BIBLIOTHECA AUGUSTANA


 


Thomas d'Angleterre
vers 1170






 

Le philtre.
Mariage de Marc et d'Yseut
 
(Fragment du manuscrit de Carlisle)
 
Texte:
Thomas: Tristan et Yseut: le fragment inédit de Carlisle.
Texte établie par Ian Short.
dans: C. Marchello-Nizia et al., Tristan et Yseut: 
les premières versions européennes.
Bibliothèque de la Pléiade, Paris: Gallimard, 1995
 




____________________________________________________________________________
 
 


 

[...]
. . . . . . . . segré [së]ue
. . . . . . . . le si perceit
. . . . . . . . quer cil l'adeseit
. . . . . . . . pur conforter
5. . . . . . . . sei i ad en la mer
. . . . . . . . dont li receile
«. . . . . . . . e fu merveille
. . . . . . . . ne vus ocis
. . . . . . . . laschesce ne fis
10. . . . . . . . [m]on [on]cle vengé [ëu]sse
. . . . . . . . sy idonc sëusse
. . . . . . . . [fu]stes mort
. . . . . . . . qui me freit confort
. . . . . . . . la dolur
15. . . . . . . . sicom par s'amur
. . . . . . . . p[er]du sa vie
. . . . . . . . y sereie garie
. . . . . . . . et pus vivre
. . . . . . . . . . . . . . . . . . . . . . . . 
. . . . . . . . . . . . . . . . . . . . . . . . 
. . . . . . . . ëusse crïé
20. . . . . . . . kant . . . [ein]te
. . . . . . . . seinte
. . . . . . . . [en] cest fol corage.»
. . . . . . . . teint el visage
. . . . . . . . la colur 
25. . . . . . . . fere d'amur
. . . . . . . . prise e plaisee
. . . . . . . . [e]st apuiee
. . . . . . . . cum li estut
. . . . . . . . merveille [nJe fut
30«. . . . . . . . gr[a]sse me vient
. . . . . . . . er si me tient
. . . . . . . . [d]elitier le cuer
. . . . . . . . e en la mer
. . . . . . . . sse que fut l'amer
35. . . . . . . . t si amer
. . . . . . . . je me mettreie
. . e s. . . . . . . . . . . . . . . . 
. . . . . . . . . . . . . . . . . . . . . . . . 
Cum bien crëus[tesJ vus, amis.
Si vus ne f[u]ss[e]z, ja ne fusse
40Ne de l'amer rien [ne] sëusse. 
Merveille est k'om la mer ne het 
Qui si amer mal en mer set, 
E qui l'anguisse est si amere! 
Si je une foiz fors en ere,
45Ja n['i] enteroie, ce quit.»
Tristran ad noté [ch]escun dit, 
Mes el l'ad issi forsvëé 
Par «l'amer» que ele ad tant changé 
Que ne set si cele dolur 
50Ad de la mer ou de l'amur, 
Ou s'el dit «amer» de «la mer»
Ou pur «l'amur» dïet «amer».
Pur la dotance quë il sent,
Demande si l'a[mur li] pr[en]t
55Ou si ja grante ou s'el s'[a]st[ient].
. . . . . . . . . . . . . . . . . . . . . . . . 
. . . . . . . . . . . . . . . . . . . . . . . . 
«Par tant q[u'e]l voir le . . . te,
Car deus mals i put l'en se[n]tir,
L'un d'amer, l'autre de puïr.»
Ysolt dit: «[C]el mal que je sent
60Est amer, mes ne put nïent: 
Mon quer angoisse e pres le tient. 
E tel amer de la mer vient: 
Prist puis que [je çäen]z entray.»
Tristran respont: «Autretel ay: 
65Ly miens mals est del vostre estrait. 
L'anguisse mon quer amer fait, 
Si ne sent pas le mal amer;
N'il ne revient pas de la mer 
Mes d'amer ay ceste dolur, 
70E en la mer m'est pris l'amur.
Assez en ay or dit a sage.»
Qant Ysolt ente[nt] son corage, 
Molt est lie[e] de l'a[vent]ure. 
[Entr'e]ls i ad [mainte emveisure], 
75Car ambedeus sunt en espeir:
Dïent lur bon e lur voleir,
Baisent, enveisent e acolent.
A Branguain de l'amur parolent:
Tant ly promettent, tant li dïent
80Que par fïance s'entrelïent, 
E ele lur voleir consent. 
Tuz lur bons font priv[ë]ement 
E lur joië e lur deduit, 
Quant il pöent e j[u]r e nuit. 
 
85[D]elitablë est le deport 
Qui de sa dolur ad confort, 
Car c[ë] est custome d'amur 
De joie aveir aprés dolur.
Pus qu[ë] il se sunt descovert,
90Qui plus s'astient e plus i pert.
Vont s'en a joie li amant
La haute mer a plein siglant 
Vers Engleterrë a plein tref. 
Tere ont vëu cil de la nef; 
95Il en sunt tu[it] lié e joius
Fors sul Tristran l[i] amerous, 
Car s'il alast par son voleir, 
Grant tens ne la vousist vëe[i]r; 
Mielz en ama[s]t Ysolt en mer,
100Ses enveisures demener. 
Vers la terre vont nequedent: 
A la wëue de la gent 
La nef Tristran est con[ë]ue.
Ainz que el seit a terre venue 
105Est esmëu un damoisel 
Vers le rey sur cheval ignel;
En bois le trove si li dit
Que la nef Tristran ariver vit.
 
[Q]uant li reis l'ot, molt lié se vait.
110Del damoysel chevaler fait
Pur ce qu'il li dit la novele
De Tristran e [d]e la pucele. 
Encontre vie[n]t tresqu'el rivage, 
Pus mande pur tut son barnage. 
115Ysolt devant a[menant vait]
E quanque estut pur ho[nur fait]; 
Esposé l'ad par grant [baldur], 
E deduient soi tut [le jur]. 
Ysolt esteit de gran[t saveir],
120Es chambres vient [cuntre le seir]; 
Dan Tristran la tien[t par la main]. 
A conseil apelent Br[anguain]: 
Tendrement plor[e Ysolt e prie]
Que cele nuit ly fac[e aïe] 
125Vers le rey en lu [de reïne] 
Pur ce qu'il la siet a [meschine] 
N[ë] ele n'est mie p[ucele].
Tant enchanten[t la dameisele] 
E prïent e font s[erement] 
130Que la requeste lur [consent].
 
[B]ranguain s'ap[areille e äurne],
Cum reine fust [sei aturne]; 
Pur sa dame [met sei el lit], 
E la reïne [vest l'abit]. 
135Markes est une . . . . . . . . . . . . . . .
D . . . . . . . . . . . . . . . . . . . . . .
Tristran ad les cirges [esteint];
Cil prent Brangu[ain, a li l'estreint]
E son pucelage [li tolt].
140En molt grant angu[isse est Ysolt]:
Quide que la veill[e traïr] 
E vers le rey de[scoverir], 
Que tant li plaisen[t li delit] 
Que guerpir ne v[oldra le lit] 
145Molt est pres d'ilue[c en aguait]. 
Qant li reis ot [tut sun bon fait], 
Branguain est del [lit sus levee],
E la reïne i es[t entree].
Aprés le vin o[vec li jut]
150Issi k'onques ne [s'aparçut]
Quë autre fut [de la premiere];
Trove la de [bele maniere]
Si li mostre [molt grant amur],
Si grant joie, [si grant dulçur]
[...]







<<< sommaire  <<< page précédente  page suivante >>>



<<< sommaire  <<< page précédente  page suivante >>>

BIBLIOTHECA AUGUSTANA

 

Thomas d'Angleterre
vers 1170



 

Le philtre.
Mariage de Marc et d'Yseut
 
(Fragment du manuscrit de Carlisle)
 
Texte:
Thomas: Tristan et Yseut: le fragment inédit de Carlisle.
Texte établie par Ian Short.
dans: C. Marchello-Nizia et al., Tristan et Yseut: 
les premières versions européennes.
Bibliothèque de la Pléiade, Paris: Gallimard, 1995
 




____________________________________________________________________________
 
 


 

[...]
. . . . . . . . segré [së]ue
. . . . . . . . le si perceit
. . . . . . . . quer cil l'adeseit
. . . . . . . . pur conforter
5. . . . . . . . sei i ad en la mer
. . . . . . . . dont li receile
«. . . . . . . . e fu merveille
. . . . . . . . ne vus ocis
. . . . . . . . laschesce ne fis
10. . . . . . . . [m]on [on]cle vengé [ëu]sse
. . . . . . . . sy idonc sëusse
. . . . . . . . [fu]stes mort
. . . . . . . . qui me freit confort
. . . . . . . . la dolur
15. . . . . . . . sicom par s'amur
. . . . . . . . p[er]du sa vie
. . . . . . . . y sereie garie
. . . . . . . . et pus vivre
. . . . . . . . . . . . . . . . . . . . . . . . 
. . . . . . . . . . . . . . . . . . . . . . . . 
. . . . . . . . ëusse crïé
20. . . . . . . . kant . . . [ein]te
. . . . . . . . seinte
. . . . . . . . [en] cest fol corage.»
. . . . . . . . teint el visage
. . . . . . . . la colur 
25. . . . . . . . fere d'amur
. . . . . . . . prise e plaisee
. . . . . . . . [e]st apuiee
. . . . . . . . cum li estut
. . . . . . . . merveille [nJe fut
30«. . . . . . . . gr[a]sse me vient
. . . . . . . . er si me tient
. . . . . . . . [d]elitier le cuer
. . . . . . . . e en la mer
. . . . . . . . sse que fut l'amer
35. . . . . . . . t si amer
. . . . . . . . je me mettreie
. . e s. . . . . . . . . . . . . . . . 
. . . . . . . . . . . . . . . . . . . . . . . . 
Cum bien crëus[tesJ vus, amis.
Si vus ne f[u]ss[e]z, ja ne fusse
40Ne de l'amer rien [ne] sëusse. 
Merveille est k'om la mer ne het 
Qui si amer mal en mer set, 
E qui l'anguisse est si amere! 
Si je une foiz fors en ere,
45Ja n['i] enteroie, ce quit.»
Tristran ad noté [ch]escun dit, 
Mes el l'ad issi forsvëé 
Par «l'amer» que ele ad tant changé 
Que ne set si cele dolur 
50Ad de la mer ou de l'amur, 
Ou s'el dit «amer» de «la mer»
Ou pur «l'amur» dïet «amer».
Pur la dotance quë il sent,
Demande si l'a[mur li] pr[en]t
55Ou si ja grante ou s'el s'[a]st[ient].
. . . . . . . . . . . . . . . . . . . . . . . . 
. . . . . . . . . . . . . . . . . . . . . . . . 
«Par tant q[u'e]l voir le . . . te,
Car deus mals i put l'en se[n]tir,
L'un d'amer, l'autre de puïr.»
Ysolt dit: «[C]el mal que je sent
60Est amer, mes ne put nïent: 
Mon quer angoisse e pres le tient. 
E tel amer de la mer vient: 
Prist puis que [je çäen]z entray.»
Tristran respont: «Autretel ay: 
65Ly miens mals est del vostre estrait. 
L'anguisse mon quer amer fait, 
Si ne sent pas le mal amer;
N'il ne revient pas de la mer 
Mes d'amer ay ceste dolur, 
70E en la mer m'est pris l'amur.
Assez en ay or dit a sage.»
Qant Ysolt ente[nt] son corage, 
Molt est lie[e] de l'a[vent]ure. 
[Entr'e]ls i ad [mainte emveisure], 
75Car ambedeus sunt en espeir:
Dïent lur bon e lur voleir,
Baisent, enveisent e acolent.
A Branguain de l'amur parolent:
Tant ly promettent, tant li dïent
80Que par fïance s'entrelïent, 
E ele lur voleir consent. 
Tuz lur bons font priv[ë]ement 
E lur joië e lur deduit, 
Quant il pöent e j[u]r e nuit. 
 
85[D]elitablë est le deport 
Qui de sa dolur ad confort, 
Car c[ë] est custome d'amur 
De joie aveir aprés dolur.
Pus qu[ë] il se sunt descovert,
90Qui plus s'astient e plus i pert.
Vont s'en a joie li amant
La haute mer a plein siglant 
Vers Engleterrë a plein tref. 
Tere ont vëu cil de la nef; 
95Il en sunt tu[it] lié e joius
Fors sul Tristran l[i] amerous, 
Car s'il alast par son voleir, 
Grant tens ne la vousist vëe[i]r; 
Mielz en ama[s]t Ysolt en mer,
100Ses enveisures demener. 
Vers la terre vont nequedent: 
A la wëue de la gent 
La nef Tristran est con[ë]ue.
Ainz que el seit a terre venue 
105Est esmëu un damoisel 
Vers le rey sur cheval ignel;
En bois le trove si li dit
Que la nef Tristran ariver vit.
 
[Q]uant li reis l'ot, molt lié se vait.
110Del damoysel chevaler fait
Pur ce qu'il li dit la novele
De Tristran e [d]e la pucele. 
Encontre vie[n]t tresqu'el rivage, 
Pus mande pur tut son barnage. 
115Ysolt devant a[menant vait]
E quanque estut pur ho[nur fait]; 
Esposé l'ad par grant [baldur], 
E deduient soi tut [le jur]. 
Ysolt esteit de gran[t saveir],
120Es chambres vient [cuntre le seir]; 
Dan Tristran la tien[t par la main]. 
A conseil apelent Br[anguain]: 
Tendrement plor[e Ysolt e prie]
Que cele nuit ly fac[e aïe] 
125Vers le rey en lu [de reïne] 
Pur ce qu'il la siet a [meschine] 
N[ë] ele n'est mie p[ucele].
Tant enchanten[t la dameisele] 
E prïent e font s[erement] 
130Que la requeste lur [consent].
 
[B]ranguain s'ap[areille e äurne],
Cum reine fust [sei aturne]; 
Pur sa dame [met sei el lit], 
E la reïne [vest l'abit]. 
135Markes est une . . . . . . . . . . . . . . .
D . . . . . . . . . . . . . . . . . . . . . .
Tristran ad les cirges [esteint];
Cil prent Brangu[ain, a li l'estreint]
E son pucelage [li tolt].
140En molt grant angu[isse est Ysolt]:
Quide que la veill[e traïr] 
E vers le rey de[scoverir], 
Que tant li plaisen[t li delit] 
Que guerpir ne v[oldra le lit] 
145Molt est pres d'ilue[c en aguait]. 
Qant li reis ot [tut sun bon fait], 
Branguain est del [lit sus levee],
E la reïne i es[t entree].
Aprés le vin o[vec li jut]
150Issi k'onques ne [s'aparçut]
Quë autre fut [de la premiere];
Trove la de [bele maniere]
Si li mostre [molt grant amur],
Si grant joie, [si grant dulçur]
[...]




<<< sommaire  <<< page précédente  page suivante >>>
