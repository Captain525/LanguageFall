



LA

VIE DE; Saint ALEXIS




I. On trouvera le texte exact des manuscrits LAP et les variantes utiles
de SM, ainsi que les propositions de corrections des divers éditeurs ou com-
mentateurs (sauf celles de mon édition de ), dans le livre suivant, dont je
ne saurais trop recommander l'emploi aux étudiants en philologie française :
Altfranzpsisches Uebungsbuch... heratisgegehen von W. Foerster iind E. Kos-
chwitz, Erster Theil {Zweite vermehrte Atiflagc), Leipzig, . Voir
aujourd'hui la quatrième édition, Leipzig,   ; on y trouvera aussi les indi-
cations bibliographiques nécessaires.



LA

VIE DE SAINT ALEXIS



I Bons fut li siècles al tems anciënour,
Quer feit i eret e justis/e ed amour,

S'i ert credance, dont or n'i at nul prout ;

Toz est mudez, perdude at sa colour :

Ja mais n'iert tels com fut as anceisours.

II Al tems Noe ed al tems Abraam

Ed al David, cui Deus par amat tant,

Bons fut li siècles : ja mais n'iert si vaillanz ;

Vielz est e frai^les, toz s'en vait déclinant,

Sist empeiriez toz biens vait remanant.

III Puis icel tems que Deus nos vint salver,
Nostre anceisour ourent crestiantet,
Si fut uns sire de Rome la citet ;
Riches om fut, de grant nobilitet :
Por col vos di d'un son fil vueil parler.

' IV Eufemiiens, si out a nom li pedre,

Coms fut de Rome, del mielz qui donc i eret ;

Sour toz ses pers l'amat li emperedj'e.

Donc prist moillier vaillant ed onorede,~

Des mielz gentils de tote la contrede.

Vie de saint Alexis i



LA VIE DE SAINT ALEXIS

V Puis conversèrent ensemble longement.

Qued enfant n'ourent peiset lour en fortnient ;

Deu en apelent amdui parfitement :

« E ! reis célestes, par ton comandement

Enfant nos donc qui seit a ton talent ! » s

VI Tant li preierent par grant umilitet
Que la moillier donat feconditet :
Un fil lour donet, si luin sourent bon gret.
De saint batesme l'ont fait régénérer :
Bel nom li mistrent solonc crestiantet.

VII Batisiez fut, si out nom Alexis :
Qui Tout portet volentiers le nodrit ;
Puis li bons pedre ad escole le mist :
Tant aprist letres que bien en fut guarniz ;
Puis vait li enfes l'emperedour servir.

VIII Quant veit li pedre que mais n'avrat enfant.
Mais que cel soûl cui il par amat tant,
Donc se porpenset del siècle ad en avant :
Or vuelt que prenget moillier a son vivant ;
Donc li achatet fille ad un noble franc. ^o

IX Fut la pulcele de molt hait parentet.
Fille ad un comte de Rome la citet :
N'at plus enfant, li vuelt molt onorer.
Ensemble en vont li dui pedre parler :

Lour dous enfanz vuelent faire assembler.  s

X Noinent le terme de lour assemblement ;
Quant vint al faire, donc le font gentement :
Damz Alexis l'esposat bêlement ;

Mais çost tels plaiz dont ne volsist neient :

De tôt en tôt a Deu at son talent.



V,  — XVI, o

XI Quant li jorz passet ed il fut anoitiet,

Çc) dist li pedre : a Filz, quer t'en va colchier

Avuec ta spouse, al cornant Deu del ciel. »

Ne volst li enfçs son pedrç corrocier :

\'ait en la chambre o sa gentil moillier.

XII Com vit le lit, esguardat la pulcelç,

Donc li remembret de son seignour céleste,
Que plus at chier que tote rien terrestre :
/ « E ! Deus », dist il, « si forz péchiez m'apresset !
S'orne m'en fui, molt criem que ne t'en perde. »

XIII Quant en la chambre furent tuit soûl rçrnes,
Daniz Alexis la prist ad apeler :

La mortel vide li prist molt a blasmer,

De la céleste li mostrat veritet ;

Mais lui ert tart qued il s'en fust tornez.

XIV « Oz mei, pulcele? Celui tien ad espous
Qui nos redemstde son sanc precious.
En icest siècle nen at parfite amour :

La vide est frai^le, n"i at durable onour ;

Geste ledece revert a grant tristour. «

XV Quant sa raison li at tote mostrede,
Donc li comandet les renges de sa spede
Ed un anel dont il Tout esposede.
Donc en ist fors de la chambre son pedre :
En mie nuit s'en fuit de la contrede.

XVI Donc vint edrant dreitement a la mer :
La nef est prest o il deveit entrer ;
Donet son pris ed enz est aloez ;
Drecent lour sigle, laissent corre par mer :
La pristrent terre o Deus lour volst doner.



LA VIE DE SAINT ALEXIS

XVII Dreit a Lalice, ço fut citet molt bêle,
Iluec arrivet sainement la nacele.
Donc en eissit damz Alexis a terre ;
Mais ço ne sai com longes i converset
O qued il seit de Deu servir ne cesset.



XVIII Puis s'en alat en Alsis la citet

Por une imagine dont il odit parler,
Qued ang^le firent par comandement Deu
El nom la virg^^ne qui portât salvetet, \

Sainte Marie, qui portât Damnedeu.

XIX Tôt son aveir qu'o sei en at portet,

Tôt le départ, que giens ne luin remest ;

Larges almosnes par Alsis la citet

Donat as povres o qu'il les pout trover :

Por nul aveir ne volst estre encombrez.

XX duant son aveir lour at tôt départit,
Entre les povres s'assist damz Alexis,
Receut l'almosne quant Deus la li tramist :
Tant en retient dont son cors puet guarir ;
Se luin remaint, sil rent as poverins.

XXI Or revendrai al pedre ed a la medre
Ed a la spouse qui soûle fut remese.
duant il ço sourent qued il foïz s'en eret,
Ço fut granz duels qued il en démenèrent
E granz deplainz par tote la contrede.

XXII Ço dist li pedre : « Chiers filz, com t'ai perdut ! »
Respont la medre : « Lasse ! qu'est devenuz ? »
Ço dist la spouse : « Péchiez le m'at tolut.
Amis, bels sire, si pou vos ai oût !
Or sui si graime que ne puis estre plus. » no



XVII,  — XXVIII, I

XXIII Donc prent li pedrç de ses meillours serjanz .
Par moites terres fait querrç son enfant,
Jusque en Alsis en vindrent dui edrant :
Iluec troverent dam Alexis sedant ;

Mais ne conourent son vis ne son semblant. ii$

XXIV Si out li enfes sa tendre charn mudede
Nel reconoLirent li dui serjant son pedre :
A lui medisme ont l'almosne donede ;

Il lareceut come li altre fredre.

Nel reconourent, sempres s'en retornerent.

XXV Nel reconourent ne ne l'ont enterciet.
Damz Alexis en lodet Deu del ciel
D'icez sons sers cui il est almosniers ;
Il fut lour sire, ore est lour provendiers :
Ne vos sai dire come il s'en firet liez.

XXVI Cil s'en repaidrent a Rome la citet,
Noncçnt al pedre que nel pourent trover.
Sed il fut graims ne l'estuet demander.
La boue medre s'en prist a dementer,

E son chier fil sovent a regreter.

XXVII « Filz Alexis, por queit portât ta medre ? •
Tu m'ies foïz, dolente en sui remese.

Ne sai le lueu ne ne sai la contrede

O t'alge querre : tote en sui esguarede. )

Ja mais n'ier liede, chiers filz, ne n'iert tes pedre. »

XXVIII Vint en la chambre, pleine de marrement,
Si la desperet que n'i remest neient :
N'i remest pahe ne neul ornement.
A tel tristour atornat son talent
One puis cel di nés contint liedement.



 LA VIE DE SAINT ALEXIS

XXIX « Chambre, » disi cle, « ja mais n'estras parede,
Ne ja ledece n'iert en tei demenede ! »
Si l'at destruite com s'ost l'oust predede ;
Sas i fait pendre e cinces deramedes :
Sa grant onour a grant duel at tornede.

XXX Del duel s'assist la medre jus a terre,
Si fist la spouse dam Alexis a certes :

« Dame », dist ele, « jo ai fait si grant perte!

Des or vivrai en guisç de tortrele :

Quant n'ai ton fil, ensemble o tei vueil estre. »

XXXI Respont la medre : « S'o mei te vuels tenir,
Sit guarderai por amour Alexis

Ja n'avras mel dont te puisse guarir.

Plaignoms ensemble le duel de nostre ami.

Tu por ton per, jol ferai por mon fil. »

XXXII Ne puet altre estre, metent Tel considrer;
Mais la dolour ne puedent oblidér,
Damz Alexis en Alsis la citet
Sert son seignour par bone volentet :
Ses enemis nel puet onc enjaner.

"xxxiii Dis e set anz, n'en fut neient a dire,
Penat son cors el Damnedeu servisse :
Por amistiet ne d'ami ne d'amie
Ne por onours qui lui fussent tramises
N'en vuelt torner tant come il at a vivre.

xxxiv Quant tôt son cuer en at si afermet
Que ja son vuel n'eistrat de la citet,
Deus fist rimag(?ne por soue amour parler
Al servitour qui serveit a Talter ;
Ço li comandet : « Apele l'ome Deu. »



XXIX,  — XI.,

XXXV Ço dist l'imagt'nç : « Fai Tome Deu venir;
Quer il at Deu bien ed a gret servit,
Ed il est dignes d'entrer en paradis. »
Cil vait, sil quiert, mais il nel set choisir,
Icel saint orne dç cui rimagcne dist.

XXXVI Revint li costre a l'imag^me el mostier :

« Certes », dist il, « ne sai cui entercier. »
Respont l'imagine : « Çost cil qui très l'uis siet.
Près est de Deu e del règne del ciel :
Par nule guise ne s'en vuelt esloignier. »

xxxvii Cil vait, sil quiert, fait Tel mostier venir.
Es vos l'essample par irestot le pais
due celé imagine parlât por Alexis :
Trestuit l'onourent, li grant e li petit,
E tuit li prient que d'els aiet mercit.

xxxviii Quant il ço veit quel vuelent onorer :

« Certes », dist il « n'i ai mais ad ester;

D'iceste onour nem revueil encombrer. »

En mie nuit s'en fuit de la citet :

Dreit a Lalicç rejoint li sons edrers.

xxxix Damz Alexis entrât en une nef : *

Ourent lour vent, laissent corre par mer;
Dreit a Tarson espeiret arriver,
Mais ne puet estre ; aillours l'estuet aler :
Tôt dreit a Rome les portet li orez.

XL Ad un des porz qui plus est près de Rome,
Iluec arrivet la nef a cel saint ome.
Quant veit son règne, molt fortment se redotet
De ses parenz, qued il nel reconoissent
E de l'onour del siècle ne l'encombrent.



LA VIE DE SAINT ALEXIS

XLi « E ! Deus », dist il, « bels reis qui tôt governes,
Se tei ploûst, ici ne volsisse estre.
S'or me conoissent mi parent d'esté terre.
Il me prendront par pri o par podeste :
Se jos en creit, il me trairont a perte.

XLii « E neporuec mes pedrç me desidret,

Si fait ma medre plus que feme qui vivet,
Avuec ma spouse que jo lour ai guerpide.

— Or ne lairai nem mete en lour baillie :

Nem conoistront : tanz jorz at que nem vidrent. »

XLiii Ist de la nef e vait edrant a Rome :

Vait par les- rues dont il ja bien fut cointes,
Altre puis aitre, mais son pedre i encontret,
Ensemble o lui grant masse de ses omes ;
Sil reconout, par son dreit nom le nomet :

XLiv « Eufemiiens, bels sire, riches om,

duer me herberge por Deu en ta maison :

Soz ton deoret me fai un orahaium

Empor ton fil dont tu as tel dolour.

Toz sui enfers, sim pais por soue amour. »

XLV Quant ot li pedre la clamour de son fil,
Plourent sui ueil, ne s'en puetastenir :
« Por amour Deu e por mon chier ami
Tôt te donrai, bons om, quant que m'as quis,
Lit ed ostel e pain e charn e vin.

XLVi « E ! Deus », dist il, « quer oûsse un serjant
Quil me guardast ! Jo l'en fereie franc. »
Un en i out qui sempres vint avant :
« Es mei », dist il, «quil guart par ton comant :
Por toue amour en soferrai l'ahan. »



XLi,  — LU,

XLVii Cil le menât endrcit soz le degret :
Fait lui son lit o il puet reposer ;
Tôt li amanvet quant que besoin/ li ert :
Vers son seignour ne s'en vuelt mesaler ;
Par nule guise ne l'en puet om blasmer. ?^

XLviii Sovent le vidrent e li pedre e la medre
E la pulcele quçd il out esposede :
Par nule guise onques ne l'avisèrent ;
N'il nelourdist, ned il nel demandèrent,
Quels om esteit ne de quel terre il eret.

XLix Soventes feiz les veit grant duel mener^
E de lour uelz molt tendrement plorer,
Trestot por lui, onques neient por el :
Il les esguardet, sil met el considrer ;
N'at soing quel veiet, si est a Deu tornez.

L Soz le degret o il gist sour sa nate,
lluec paist l'om del relief de la table.
A grant poverte déduit son grant parage :
Ço ne vuelt il que sa medre le sachet :
Plus aimet Deu que trestot son lignage.

LI De la viande qui del herberc li vient
Tant en retient dont son cors en sostient :
Se luin remaint, sil rent as provendiers ;
N'en fait musjode por son cors engraissier,
Mais as plus povres le do net a mangier.

LU En sainte église converset volentiers ;
Chascune feste se faitacomungier ;
Sainte escriture ço ert ses conseilliers :
Del Deu servisse le ruevet esforcier ;
Par nule guise ne s'en vuelt esloignier.

J'ie de saint Alexis



 LA VIE DE SAINT ALEXIS

LUI Soz le degret o il gist e converset,
Iluec déduit liedement sa poverte.
Li serf son pedre qui la maisniede servent
Leur lavedures li getçnt sour la teste :
Ne s'en corrocçt ned il nçs en apelet.

Liv Tuit l'escharnissent, sil tienent por bricon :
L'aive li getent, si mueillent son liçon ;
Ne s'en corrocet giens cil saintismes om,
Ainz priet Deu qued il le lour pardoinst
Par sa mercit, quer ne sevent que font.

Lv Iluec converset ensi dis e set anz.
Nel reconout nuls sons apartenanz;
Ne neuls om ne sont les sons ahanz,
Fors soûl le lit o il at geut tant :
Ne puet muder ne seit aparissant. s

Lvi Trente quatre anz at si son cors penet ;
Deus son servis/e li vuelt guedredoner :
Molt li agrieget la soue enfermetet ;
Or set il bien qued il s'en deit aler :
Cel son serjant at a sei apelet.

Lvii « Quier mei, bels fredre, ed enque e parchemin
Ed une pêne, ço pri, toue mercit. »
Cil li aportçt, receit les Alexis ;
De sei medisme tote la cbartre escrist,
Com s'en alat e come il s'en revint.

Lviii Très sei la tint, ne la volst demostrer,
Nel reconoissent usque il s'en seit alez.
Pariitement s'at a Deu comandet.
Sa fin apruismet, ses cors est agrevez;
De tôt en tôt recesset del parler.



LUI,  — LXIV,  II

Lix En la sedmaine qued il s'en deut aler
Vint une voiz treis feiz en la citct
Fors del sacrane, par comandement Deu,
Q.ui ses fedeilz i at toz envidez :
Prest est la glor/e qued il li vueit doner.

LX A l'altre voiz lour faitaltre somonse,

Que l'orne Deu quiergent qui gist en Rome,

Si li dçprient que la citet ne fondet

Ne ne périssent la gent qui enz fregondent :

Qui l'ont odit remainent en grant dote.

LXi Sainz Innocenz ert idonc apostol/es.
A lui en vindrent e li riche e li povre,
Si li requièrent conseil d'icele chose
Qu'il ont odide, qui molt les desconfortet :
Ne guardent l'oure que terre les enclodet.

LXii Li apostol/es e li emperedour,

Li uns Arcad/e, li altre Onor/e out nom,

E toz li pueples par comune oreison

Deprient Deu que conseil lour en doinst,

D'icel saint ome par cui il guariront.

LXiii Ço li deprient, la soue piëtet.

Que lour enseint ol puissent recovrer.

Vint une voiz qui lour at enditet :

« En la maison Eufemiien querez.

Quer iluec est, iluec le troverez. »

LXIV Tuit s'en retornent sour dam Eufemiien ;
Alquant le prenent fortment a blastengier :
« Iceste chose nos deusses noncier,
A tôt le pueple qui ert desconseilliez.
Tant l'as celet molt i as grant pechiet. »



 LA VIE DE SAINT ALEXIS

Lxv  s'escondit com H om qui nçl set;

Mais ne l'en creident : al herberc sont alet.

Il vait avant la maison aprester ;

Fortment l'enquiert a toz ses ménestrels :

Icil respondent que neuls d'els nçl set.

Lxvi Li apostol/es e li cmperedour

Siedent es banse pensif e plorous,

Si les es;uardent tuit cil altre seio:nour :

o • • • o

Deprient Deu que conseil lour en doinst

D'icel saint orne par cui il guariront.

Lxvii En tant dementres come il iluec ont sis
Desseivret l'anime del cors saint Alexis :
Tôt dreitement en vait en paradis
A son seignour qu'il aveit tant servit.
E! reis célestes, tu nos i fai venir!  <;

Lxviii Li bons serjanz quil serveitvolentiers
Il le nonçat son pedre Eufemiien ;
Soef l'apelet, si li at conseilliez :
« Sire », distil, « morz est tes provendiers,
E ço saidire qu'il fut bons crestiiens.

Lxix « Molt longement ai o lui converset :
De nule chose certes nel sai blasmer,
E ço m'est vis que ço est li om Deu. »
Toz soûls s'en est Eufemiiens tornez ;
Vint a son fil o gist soz son degret.

Lxx Les dras sozlievet dont il esteit coverz :
Vit del saint ome le vis e cler ebel ;
En son poing tient sa chartre li Deu sers,
O at escrit trestot le son convers :
Eufemiiens vuelt saveir qued espelt.



LXV,  — LXXVI,

Lxxi II la vLicll prendre : cil nç li vuelt gueipir.
A l'apostol/e revient toz esbaïz :
« Ore ai"trovet ço quêtant avoms quis :
Soz mon degret gist uns morz pèlerins ;
Tient une chartre, mais ne li puis tolir. »

Lxxii Li apostol/es e li emperedour

Vienent devant, getent s'ad oreisons,

Metent lour cors en granz afflictions :

« Mercit, mercit, mercit, saintismes om !

Net conoùmes n'encor net conoissoms.

Lxxiii « Ci devant tei estont dui pechedour,
Par la Deu gracie vochiet emperedour ;
Çost sa mercit qu'il nos consent l'onour.
De tôt cest mont somes nos jugedour :
Del ton conseil somes tuit besoignous.

Lxxiv « Cist apostol/es deit les anémies baillir :
Çost ses mestiers dont il at a servir ;
Donc li la par la toue mercit :
Ço nos dirat qu'enz troverat escrit,
E ço doinst Deus qu'ore en poissiems guarir !



>/'



Lxxv Li apostol/es tent sa main a la chartre ;
Sainz Alexis la soue li alaschet :
Lui la consent qui de Rome esteit pape.
Il ne la lit ned il dedenz n'esguardet :
Avant la tent ad un bon clerc e sav/e.

Lxxvi Li chanceliers, cui li mestiers en eret,
Cil list la chartre ; li altre l'escolterent.
D'icele geme qued iluec ont trovede
Le nom lour dist, del pedre e de la medre,
E ço lour dist de quels parenz il eret ;



I LA VIE DE SAINT ALEXIS

Lxxvii E ço lour dist com s'en foït par mer,
Corne en alat en Alsis la citet,
E com l'imagine Deus fist por lui parler,
E por l'onoLir dont nés volst encombrer
S'en refoït en Rome la citet.

Lxxviii duant ot li pedre ço que dit at la chartre,
Ad ambes mains deromt sa blanche barbe :
« E ! filz », dist il, « com dolorous message !
Vis atendeie qued a mei repaidrasses,
Par Deu mercit que tum reconfortasses. »

Lxxix A halte voiz prist li pedre a crider :

« Filz Alexis, quels duels m'est présentez!

Malvaise guarde t'ai fait soz mon degret.

A! las, pechables, com par fui avoglez!

Tant t'ai vedut, si net poi aviser !

Lxxx « Filz Alexis, de ta dolente medre !
Tantes dolours at por tei enduredes,
E tantes faims e tantes seiz passedes,
E tantes lairmes por le ton cors ploredes !
Cist duels l'avrat encui par acorede.

Lxxxi « O filz, cui ierent mes granz créditez,
Mes larges terres dont jo aveie assez.
Mi grant palais en Rome la citet ?
Empor tei, filz, m'en esteie penez :
Puis mon deces en fusses onorez.

Lxxxii « Blanc ai le chief e la barbe ai chenude :
Ma grant onour aveie retenude
Empor tei, filz, mais n'en aveies cure.
Si grand dolour ui m'est apareude
Filz, la toue an^me seit el ciel assolude !



LXXVII,  LXXXVIII,

Lxxxiii « Tei covçnist hclnie e bron/e a porter,
Espede a ceindre comç' tui altre per ;
Ta grant maisniedç deusses governer,
Le gonfonon l'emperedour porter,
Corn fist tes pedre e li tons parentez.

Lxxxiv « A tel dolour ed a si grant poverte,
Filz, t'ies deduiz par aliènes terres !
E d'icel bien qui toz deust tons estre
Pou en perneies en ta povre herberge :
Se Deu ploûst, sire en deusses estre. »

Lxxxv Dç la dolour que démenât li pedre

Grant fut la noise, si l'entendit la medre :

La vint corant com feme forsenede ;

Bâtant ses palmes, cridant, eschevelede ;

Veit mort son fil, a terre chiet pasmede

Lxxxvi Qui donc li vit son grant duel démener,
Son piz debatre e son cors degeter.
Ses crins detraire e son vis maiseler,
Et son mort fil baisier ed acoler,
N'i out si dur ne l'estoûst plorer.

Lxxxvii Trait ses chevels e débat sa peitrine,

A grant duel met la soue charn medisme :

« E ! filz », dist ele, « com m'oùs enhadide !

E jo, dolente, com par fiji avoglide !

Net conoisseie plus qu'onques net vedisse. »

LXXXVIII Plourent sui ueil e si getet granz criz ;

Sempres regretet : « Mar te portai, bels filz !

E de ta medre que n'aveies mercit ?

For teim vedeies desidrer a morir :

Çost grant merveille que pitiet ne t'en prist !



l LA VIH Dt; SAINT ALEXIS

Lxxxix « A ! lasse, mesdre, corne oi fort aventure !
Ci vei jo morte tote Iiia portedure.
Ma longe atente a grant duel est venude.
Que podrai faire, dolente, malfadude ?

Çost grant merveille que li miens cuers tant duret !

xc « Filz Alexis, molt oûs dur corage
Quant adossas tôt ton gentil lignage !
Sed a mei soûle vels une feiz parlasses.
Ta lasse medre si la reconfortasses.
Qui sist dolente ! Chiers filz, buer i alasses.

xci « Filz Alexis, de la toue charn tendre!
A quel dolour déduit as ta jovente !
Por queim fois? jat portai en mon ventre;
E Deus le set que tote sui dolente :
Ja mais n'ier liede por ome ne por feme.

xcii « Ainz que t'oùsse en fui molt desidrouse ;
Ainz que nez fusses sin fui molt angoissouse ;
Quant jot vi net sin fui liede e joiouse;
Or te vei mort, tote en sui corroçouse :
Ço peiset mei que ma fin tant demouret.

xciii « Seignour de Rome, por amour Deu, mercit !
Aidiez m'a plaindre le duel de mon ami.
Granz est li duels qui sour mei est vertiz ;
Ne puis tant faire que mes cuers s'en sazit :
Nen est merveille: n'ai mais fille ne fil. »

xciv Entre le duel del pedre e de la medre
Vint la pulcele qued il out esposede :
« Sire », dist ele, « com longe demorede !
Atendut t'ai en la maison ton pedre,
O tum laissas dolente ed esguarede.



Lxxxix,  — c,

xcv « Sire Alexis, tanz jorz t'ai desidret,
E tantes lairmes por le ton cors ploret,
E tantes feiz por tei en loinz guardet,
Se revenisses ta spouse conforter,
Por félonie neient ne por lastet !

xcvi « O chiers amis, de ta jovente bêle !
Ço peiset mei que podrirat en terre.
E ! gentils om, com dolente puis estre !
Jo atendeie de tei bones noveles,
Mais or les vei si dures e si pesmes !

xcvij « O bêle boche, bels vis, bêle faiture,
Com vei mudede vostre bêle figure !
Plus vos amai que nule créature.
Si grant dolour ui m'est apareude !
Mielz me venist, amis, que morte fusse.

xcviii « Se jot soùsse la jus soz le degret,
O as geut dç longe enfermetet,
Ja tote gent nem soûssent torner
Qu'ensemble o tei n'oùsse converset :
Se mei leust, si jt'oùsse guardet.

xcix « Or sui jo vedve, sire », dist la pulcele,

« Ja mais ledece n'avrai, quer ne puet estre.

Ne charnel ome n'avrai ja mais en terre.

Dieu servirai, le rei qui tôt governet :

Il nem faldrat, s'il veit que jo lui serve. »

c Tant i plorerent e li pedre e la medre
E la pulcele que tuit s'en alasserent.
En- tant dementres le saint cors conrederent
Tuit cil seignour e bel l'acostumerent :
Coni felix cil qui par feit l'onorerent !

Vie de saint Alexis z



l L\ VIE DE SAINT ALEXIS

CI « Seignour, que faites ? » ço dist H apostoh'es.
« Que valt cist criz, cist duels ne ceste noise ?
Cui que seit duels, a nostre ues est il joie ;
Qiier par cestui avroms bon adjutone :
Si li preioms que de toz mais nos tolget. »

cil Trestuit le prenent qui pourent avenir;
Chantant en portent le cors saint Alexis,
E ço li prient que d'els aiet mercit.
N'estuet somondre icels qui l'ont odit ;
Truit i acorent, li grant e li petit. Sic

cm Si s'en comourent tote la gent de Rome
Plus tost i vint qui plus tost i pout corre.
Par mi les rues en vienent si granz torbes
Ne reis ne coms n'i puet faire entrerote,
Ne le saint cors ne puedent passer oltre. J

civ Entre els en prenent. cil seignour a parler :
« Grant est la presse : nos n'i podroms passer.
Por cest saint cors que Deus nos at donet
Liez est li pueples, qui tant l'at desidret :
Tuit i acorent, nuls ne s'en vuelt torner. »

cv Cil en respondent qui l'empen'e baillissent .
« Mercit, seignour ! nos en querroms mecine :
De noz aveirs feroms granz departides
La main menude, qui l'almosne desidret :
S'ils nos font presse, donc en ermes délivre. »

cvi De lour trésor prenent l'or e l'argent,
Sil font geter devant la povre gent :
Par iço cuident aveir descombrement ;
Mais ne puet estre : cil n'en ruevent neient :
A cel saint cors ont tornet lour talent.



CI,  — cxii,

cvii Ad une voiz crident la gcnt menude :
a De ccst aveir certes nos n'avoms cure.
Si grant ledece nos est apareude
D'icest saint cors, n'avoms soing d'altre mune ;
Quer par cestui avroms nos bone aiude. »

cviii Onques en Rome nen out si grant letic/e
Come out le jorn as povres ed as riches
Por cel saint cors qu'il ont en lour baillie :
Ço lour est vis que tiengent Deu medisme ;
Trestoz li pueples lodet Deu e graciet.

cix Sainz Alexis out bone volentet :
Poruec en est ui cest jorn onorez.
Li cors en gist en Rome la citet,
E Vanemç en est enz el paradis Deu :
Bien puet liez estre qui si est aloez.

ex Qui at pechiet bien s'en puet recorder:
Par penitencfe s'en puet très bien salver.
Bries est cist siècles: plus durable atendez.
Ço depreioms la sainte trinitet
Qu'o lui ensemble poissiems el ciel régner. $

CXI Sorz ned avuegles ne contraiz ne leprous,
Ne muz ned ors ne nuls palasinous,
Ensourquetot ne neuls langorous,
Nul n'en i at quin alget malendous,
Cel n'en i at quin report sa dolour.

cxii N'i vient enfers de nule enfermetet

Quant il l'apelet sempres n'aiet santet.

Alquant i vont, alquant se font porter.

Si veirs miracles lour at Deus demostrez

Qui vint plorant chantant l'en fait râler.



 LA VIE DE SAINT ALEXIS

cxiii Cil dui seignour qui l'empene governenl,
Quant il i veident les vertuz si apertes.
Il le receivent, sil portent e sil servent :
Alques par pri e le plus par podeste
Vont en avant, si dçrompent la presse.

cxiv Sainz Boneface, qued om martir apelet,
Aveit en Rome une église molt bêle :
Iluec en portent saint Alexis a certes
Ed atement le posent a la terre.
Félix li lueus o ses sainz cors herberget !

cxv La gent de Rome, qui tant l'ont desidret,
Set jorz le tienent sour terre a podestet.
Grant est la presse, ne l'estuet demander :
De totes parz l'ont si avironet
Qued avisonques i puet om abiter.

cxvi Al sedme jorn fut faite la herberge
A cel saint cors, a la geme céleste ;
En sus se traient, si alaschet la presse :
Vueillent o non, sil laissent mètre en terre ;
Ço peiset els, mais altre ne puet estre.

cxvii Ad encensiers, ad orfes chandelabres
Clerc revestut en albes ed en chapes
Metent le cors enz el sarcueu de marbre.
Alquant i chantent, li pluisour getent lairmes :
Ja le lour vuel de lui ne dessevrassent.

cxviii D'or e de gemes fut li sarcueus parez

Por cel saint cors qu'il i deivent poser ;

En terre! metent par vive podestet.

Plouret li pueples de Rome la citet :

Soz ciel n'at ome quis puisset conforter.



CXIII,  — CXXIV,

cxix Or n'estuet dire del pedre e de la medre
E de la spouse corne il le regreterent ;
Quer tuit en ont loiir voiz si atempredes
Que tuit le plainstrent e tuit le doloserent :
Cel jorn i out cent mil lairmes ploredçs. ^

cxx Dessoure terre nel pourent mais tenir :
Vueillent o non, sil laissent enfodir;
Prenent congietal cors saint Alexis,
E si li prient que d'els aiet mercit.
Al son seignour il lour seit bons plaidis.

cxxi Vait s'en li pueplçs. E li pedre e la medre
E la pulcele onques ne dessevrerent :
Ensemble furent jusque a Deu s'en râlèrent.
Lour compaignie fut bone ed onorede :
Par cel saint ome sont lour animes salvedes.

cxxii Sainz Alexis est el ciel senz dotance,

Ensemble o Deu, en la compaigne as ang^les,

O la pulcele dont se fist si estranges ;

Or l'at o sei, ensemble sont lourannnes :

Ne vos sai dire com lour ledece est grande.

cxxiii Com bone peine, Deus, e com bon servisse
Fist cil sainz om en ceste mortel vide !
Quer ore est s'annne de glor/e replenide :
Ço at ques vuelt, n'en est neient a dire ;
Ensourquetot e si veit Deu medisme.

cxxiv Las ! malfadut ! come esmes encombret !
Quer ço vedoms que tuit somes desvet.
De noz péchiez somes si avoglet
La dreite vide nos font tresoblider :
Par cest saint ome deussoms ralumer.







LA VIE DE SAINT ALEXIS



cxxv Aiems, seignour, cest saint orne en memone,
Si li preioms que de toz mais nos tolget :
En icest siècle nos achat pais e joie,
Ed en cel altre la plus durable glor/e
En ipse verbe : sin dimes Pater noster.


